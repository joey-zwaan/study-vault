# DNS Fundamentals

## FQDN

Een **Fully Qualified Domain Name** is de volledige naam van een bron waarbij elk onderdeel binnen de naam gescheiden wordt door een punt.

Voorbeelden:
- `www.howest.be.`  
  - `www` is de naam van een host  
  - binnen het domein `howest` binnen het top-level-domain `be`
- `venera.us.isi.edu.`  
  - `Venera` is de naam van een host  
  - binnen het domein `isi` met het 2e top level domain `us` van het top-level-domain `edu`

Een FQDN eindigt (of begint, afhankelijk van interpretatie) altijd met een punt, verwijzend naar de root.

- **ROOT**: aangegeven door een punt. Dit verwijst naar de "wortel" van de DNS namespace. Hier zijn de zogenaamde root-name-servers actief als eerste stap in het oplossen van een FQDN-query.
- **TLD (Top-level Domain)**: Het eerste gedeelte van een FQDN, zoals `.com`, `.edu`, `.info`, of landcodes zoals `.be`, `.fr`, `.nl`, of bijvoorbeeld `.vlaanderen`.
- **SLD (Second-level Domain)**: De naam net onder de TLD, zoals `howest.be`.
- **SUBDOMAIN**: Als eigenaar van een domein kun je eigen subdomeinen maken, bijvoorbeeld `www.student.howest.be`.
- **HOST**: Eigenlijke naam van het toestel, bijvoorbeeld `joey.student.howest.be`.

<img src="/assets/DNS.png" width="600">

---

## DNS Namespace

Dit is de volledige publieke ruimte van beschikbare domeinen wereldwijd.

### Hoe werkt DNS?

1. Een resolver stuurt de vraag voor vertaling van een FQDN naar een DNS-server (de DNS-server ingesteld op het systeem van de resolver).
2. De DNS-server stelt de vraag aan een root-name-server, die antwoordt met een verwijzing naar een nameserver binnen het TLD van de gevraagde naam.
3. De DNS-server stelt de vraag aan de nameserver van het TLD, die antwoordt met een verwijzing naar de nameserver van het SLD.
4. De DNS-server stelt de vraag aan de nameserver van het SLD, die het IP-adres teruggeeft. Dit adres wordt gecachet.
5. De DNS-server antwoordt naar de resolver (de client) met het IP-adres.

### Soorten queries

- **Recursieve query**: De DNS-server is verantwoordelijk om een volledig antwoord terug te geven (eventueel uit cache).
- **Iteratieve query**: De DNS-server geeft een verwijzing terug naar een andere DNS-server of het antwoord op de query. Root DNS-servers staan geen recursieve queries toe.

---

## DNS Zones

Een **DNS zone** is een deel binnen de DNS namespace waarvan de verantwoordelijkheid ligt bij een nameserver (authoritative nameserver).

---

## Resource Records

- **SOA (Start of Authority)**: Wordt aangemaakt bij het aanmaken van de DNS zone en bevat algemene informatie over de zone.
  - Primary server: De beste DNS bron binnen de zone
  - Responsible person: E-mail van verantwoordelijke
  - Serial Number: Om wijzigingen te traceren
  - Minimum (default) TTL: Hoe lang resolvers dit in hun cache moeten bewaren

- **A**: Naam naar IPv4-adres
- **AAAA**: Naam naar IPv6-adres
- **PTR**: IP-adres naar naam (reverse lookup)
- **SRV**: Koppelt een dienst (zoals LDAP of Kerberos) aan één of meerdere hosts
- **CNAME**: Alias naar een hostname

**Let op SRV-records:**  
Deze worden uitvoerig gebruikt door DC's en AD-clients om servers te vinden die bepaalde services hosten. SRV-records bevatten ook het gewenste protocol en gebruikte poorten en verwijzen via A-records naar hosts.

---

## Dynamic DNS (DDNS)

DDNS is een manier om een DNS-server request te sturen vanaf een client om resource records toe te voegen of te verwijderen aan een zone. AD maakt hier gebruik van om noodzakelijke RR's beheersbaar te houden. Een client registreert bij het opstarten (standaard) een RR in de DNS-server.

---

## DC Locator

Een van de fundamentele problemen voor een client binnen een domein is de meest optimale DC te vinden. Binnen AD gebruikt een client DNS om een DC te vinden via het DC locator process.

1. De client gebruikt de ingestelde "preferred DNS-server" om een SRV-record op te vragen voor een bepaalde dienst, bijvoorbeeld `_ldap._tcp.localtest.test`.
2. Na het lokaliseren van een DC communiceert de client via LDAP met deze DC. De DC kijkt in welke site de client ligt en kan de client doorverwijzen naar een andere DC als die dichterbij is.
3. De juiste DC wordt gecachet bij de client voor toekomstig gebruik.

---

## AD DNS Structuur

<img src="/assets/DNS1.png" width="600">

- Onderscheid tussen **Forward Lookup Zones** & **Reverse Lookup Zones**
- Forward Lookup Zones: standaard `_msdcs.localtest.test` & `localtest.test`
  - `_msdcs` wordt gebruikt door DC's voor communicatie en alleen door Microsoft-diensten
  - `localtest.test` komt overeen met je domeinnaam bij het opzetten van AD
- Subcategorieën zoals `_tcp` en `_site` voor specifieke queries
- **DomainDNSZones**: records voor elke DC binnen het domein (applicatiepartitie)
- **ForestDnsZones**: records voor elke DC binnen het forest

---

## Forward vs Reverse Lookup Zones

- **Forward Lookup Zone**: Vertaling van hostname naar IP-adres (standaard aangemaakt)
- **Reverse Lookup Zone (RLZ)**: Vertaling van IP-adres naar hostname (moet handmatig worden toegevoegd, werkt met PTR-records)

Voorbeeld RLZ voor netwerk `192.168.200.0/24`:  
`200.168.192.in-addr.arpa.`

---

## AD-Integrated DNS

- **Primary DNS server**: Beheert zone-informatie, kan records wijzigen
- **Secondary DNS server**: Leest zone-informatie van primary via "zone transfer" (TCP poort 53), kan geen records wijzigen

**AD-integratie:**  
DNS-informatie wordt bewaard binnen de AD-structuur en gerepliceerd naar andere DC's. Elke DC heeft een RW-kopie van de DNS-data en is zo een primary DNS-server voor zijn zones. Dit voorkomt een Single Point of Failure.

DNS-informatie binnen AD wordt bewaard in een application partition binnen de DIT. Je kunt bepalen naar welke DC's deze data wordt gerepliceerd.

---

## Link DNS & AD

- **Domain Controller Locator**: Client kan hiermee een DC terugvinden via DNS.
- **AD Domain Namen in DNS**: Elk domein, server of client heeft een DNS-naam. Domeinen en computers zijn objecten in AD en nodes in DNS.
- **DNS bewaart zones en RR's**; **AD bewaart domeinen en domeinobjecten**. Beide gebruiken een database om namen te resolven.
- **DNS** lost vragen op voor domeinnamen en computernamen via DNS-queries.
- **AD** lost vragen op voor domeinobjecten via LDAP-queries.

---

## DNS Best Practice

- **DNS Island**: Probleem waarbij DC’s die ook DNS-server zijn geen DNS-updates meer ontvangen.  
  **Oplossing:** Stel op DC’s die ook DNS-server zijn niet de eigen server in als primary DNS-server, maar verwijs naar een andere DC. De eigen machine kan als alternate of derde DNS-server ingesteld worden.

---

## Scavenging

Bij gebruik van DDNS kan het rommelig worden door dynamische RR's. Met scavenging kun je instellen dat oude, niet-geüpdatete records automatisch worden opgeschoond. Clients moeten binnen 24 uur hun records updaten.