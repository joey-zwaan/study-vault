## Routing

Routing is het proces waarbij routers bepalen welke route IP-pakketten moeten volgen om hun bestemming te bereiken. Routers bewaren routes van bekende netwerken in hun routing table en kiezen op basis daarvan de beste route voor elk ontvangen pakket.

Er zijn twee hoofdtypen routing:
- **Statische routing:** Handmatig geconfigureerd door een beheerder.
- **Dynamische routing:** Automatisch beheerd door routingprotocollen, waarbij routers informatie uitwisselen en hun routing tables aanpassen bij netwerkveranderingen.

Een route vertelt de router waar een pakket naartoe moet: naar een next-hop router of, als het netwerk direct verbonden is, naar de juiste interface. Is de bestemming het eigen IP-adres van de router, dan wordt het pakket direct afgeleverd aan de router zelf.

---

## Routing Details

- **Local route:** Het specifieke IP-adres van de router op een interface.
- **Connected route:** Een netwerk dat direct verbonden is met de router via een interface.

Voorbeeld:  
Bij een connected route naar `192.168.1.0/24` worden alle adressen binnen dat netwerk doorgestuurd, andere adressen worden gedropt.

```
192.168.1.2   → match, wordt verstuurd
192.168.1.7   → match, wordt verstuurd
192.168.1.89  → match, wordt verstuurd
192.168.2.1   → geen match, wordt gedropt
```

Als een pakket op meerdere routes matcht, kiest de router altijd de meest specifieke (langste prefix).  
Bijvoorbeeld:  
- `192.168.1.0/24`
- `192.168.1.1/32`

Voor bestemming `192.168.1.1` kiest de router de `/32` route.

Routers flooden nooit zoals switches. Als een router geen route kent naar de bestemming, wordt het pakket altijd gedropt.

**Default Gateway:**  
End hosts gebruiken een default gateway om adressen buiten hun eigen netwerk te bereiken. De default route (`0.0.0.0/0`) geeft aan waar pakketten naartoe moeten als er geen specifieke route bekend is.


Bij een point-to-point verbinding, zoals tussen twee routers, kan je een /31 subnet gebruiken omdat je geen broadcast of netwerkadres nodig hebt. Dit geeft je twee IP-adressen die je kunt gebruiken voor de twee routers.
